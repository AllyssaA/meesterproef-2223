# Meesterproef 2019

In de meesterproef ga je toepassen wat je in de vakken allemaal hebt geleerd in een realistische setting met een opdrachtgever.

Er worden een aantal projecten aangeboden waar studenten in 5 weken een oplossing voor een probleem moet verzinnen en maken.

Coaches: Joost Faber, Laurens Aarnoudse, Vasilis van Gemert, Janno Kapritsias en Koop Reynders.

## Werkwijze

In de eerste week krijg je een briefing bij de opdrachtgever en moet je een 'design brief’ maken. Net zoals in het afstudeerproject. Daarna ga je iedere week een proof-of-concept bespreken bij je opdrachtgever. In week 5 komt er een expositie van je werk, daarvoor moet je ook een passende presentatie maken.

Elke week zijn 3 coachingsmomenten gepland. Op vrijdag ga je naar de opdrachtgever om de vorderingen te bespreken.

- Maandag/Dinsdag - Debriefing met een van de coaches.
- Woensdag/Donderdag - Code review met een van de coaches.
- Vrijdag - Bespreking met de opdrachtgever.


## Criteria en beoordeling

Met de Meesterproef laat je zien wat je hebt geleerd tijdens de minor. Studenten die de vakken hebben gehaald kunnen aan de Meesterproef beginnen.

De Meesterproef bestaat uit de 3 projectweken en een eindproject van 5 weken. De 3 projectweken, [PW1](https://github.com/cmda-minor-web/project-1-1819), [PW2](https://github.com/cmda-minor-web/project-2-1819) en [PW3](https://github.com/cmda-minor-web/project-3-1819) tellen mee als AVV.

Het eindproject wordt beoordeeld op een Design rationale, een Product biografie en een reflectie op het eigen niveau. Én of de klant blij is met het gemaakte project.

### Design rationale
In de Design rationale beschrijf je de probleem-definitie, toon je de oplossing en schrijf je een uitleg van de code. De Design rationale is een verantwoording van je ontwerp.

### Product biografie
In het eindproject doorloop je een iteratief proces. Elke week bespreek je met de opdrachtgever de vorderingen en ideeen. In de Product biografie hou je stap voor stap bij wat je allemaal hebt gedaan. Je schrijf over het proces, de werkwijze en de planning. Ook schetsen, testen, uitprobeersels en inspiratie zijn deel van de Product biografie.

### Reflectie op eigen niveau
Aan de hand van relevante vakrubrics reflecteer je systematisch op je werk. In een aantal gesprekken met een coach _reviewen_ we de code van het project waar je aan werkt. Dit doen we op basis van de rubrics van de verschillende vakken. Zo doende krijg je een goed beeld van je eigen niveau, mogelijke aandachtspunten en/of aspecten van het design & develop proces waar je je nog op kan verbeteren.

### Een blije klant
Voor de klant maak je een (werkend) prototype, een werkend interactief ding, voor verschillende apparaten, met echte data, api en een goede UX. Jeweettoch. Een blije klant is een goede klant. Soms ontkom je er niet aan dat je niet doet wat de klant denkt dat goed is. En soms kan het voorkomen dat het proces niet helemaal soepel loopt. Dat hoort erbij. Aan het eind van het project vragen we de klant feedback op het geleverde werk... 
